---
naam: Karel Brookhuis
titel: PhD University of Groningen
ref: karel-brookhuis
---
Karel Brookhuis (1950) studeerde psychologie aan de Rijksuniversiteit Groningen. Hij was junior onderzoeker (promovendus) bij het Instituut voor Experimentele Psychologie, tot eind 1982, schreef een proefschrift over psychofysiologie. Vanaf 1983 was hij senior onderzoeker bij het Verkeerskundig Studiecentrum (VSC), later naast afdelingscoördinator tevens Research Manager van het instituut. Sinds 2000 is hij werkzaam bij Experimentele & Arbeidspsychologie (vanaf 2008 Hoogleraar aan de RUG), en tevens is hij sinds 2001 Hoogleraar aan de Technische Universiteit Delft, bij de faculteit Techniek, Bestuur & Management. Heden is hij Hoogleraar Verkeerspsychologie bij de afdeling Neuropsychologie. Onderzoekservaring en interesse liggen vooral op het gebied van de “human factors”, toegepast onderzoek in verkeer en vervoer, en dan met name rijgedrag in motorvoertuigen. Specifieke onderzoeksgebieden betreffen rijden onder invloed (van alcohol, drug en medicijnen), automatisering (ICT) in het verkeer, met name in motorvoertuigen en de rol van alertheid, de tegenpool van vermoeidheid en slaperigheid bij autorijden, automatisering in het verkeer. 